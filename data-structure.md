# Data structure

ကျွန်တော်ဒီနေ့ပြောမယ့်အကြောင်းအရာတွေတော်တော်များများက [itsy-bisty-data-structures](https://github.com/jamiebuilds/itsy-bitsy-data-structures) ကနေကိုးကားဘာသာပြန်ပြီးတော့ရေးသားထားတာဖြစ်ပါတယ်။ English လို Study လုပ်ရတာအဆင်ပြေတဲ့သူအတွေအတွက် နဂိုမူရင်း repo ကိုသွားပြီး stuyd လုပ်ဖို့တိုက်တွန်းလိုပါတယ်။

ကိုယ်တိုင် CS ကျောင်းဆင်းမဟုတ်တာကြောင့် Data Structure/Algorith ဘက်မှာအားနည်းတယ်လို့ခံစားရတယ်။ နောက်တကယ်အလုပ်လုပ်တဲ့အခါမှာလည်း ဒါတွေသိတာမသိတာဘယ်လောက်အရေးပါလဲသိလာတွေကြောင့်ရယ် သေချာလိုက်လုပ်ဖြစ်ရင်း ဒီ repo ကအတိုဆုံးနှင့် နားလည်အလွယ်ဆုံးဖြစ်တာကြောင့် မြန်မာလိုလေးပါရှိရင်ကောင်းမယ်ဆိုပြီး စဥ်းစားမိလို့ဘာသာပြန်တာလိုလို ကိုးကားတာလိုလိုလုပ်ပြီးရေးဖို့စဉ်းစားဖြစ်ပြီး ရေးဖြစ်သွားတာပါ။

ကျွန်တော်တို့ Data Structure တွေကောင်းကောင်းမသိဘူးဆိုရင်...  algorithm problem တွေ solve လုပ်တဲ့နေရာမှာအတော်သိသာတယ်။ ဥပမာ ကိုယ်သိတဲ့ data structure နှင့် solve လုပ်ဖို့အရမ်းခက်ခဲနေတာမျိုးပေါ့။

Data Structure တွေများများသိထားတော့ ပြဿနာတစ်ခုကိုဖြေရှင်းပြီဆိုလျှင် ကိုယ်သိတဲ့ data structures တွေကိုလိုအပ်တဲ့နေရာမှာလိုအပ်သလိုသုံးတော့ ကိုယ့်ကုဒ်ကမရှုပ်ထွေးနေတော့ဘူးပေါ့။ လွယ်လွယ်ကူကူဖြစ်နေတယ်ပေါ့။ 

အခုကျွန်တော်တို့ data structures တွေကိုလေ့လာဖို့ အသုံးများတဲ့ data structure တွေကို JavaScript သုံးပြီးကိုယ်ပိုင် implement လုပ်ကြမယ်။ တစ်ခြား language နှင့်လုပ်မယ်ဆိုလည်း idea ကအတူတူဘဲဖြစ်လို့ကိုယ်ကြိုက်တဲ့ Language နှင့် implement လုပ်နိုင်ပါတယ်။ ကျွန်တော်ကတော့ မူရင်း repo က JavaScript အတိုင်းဘဲ ဘာသာပြန်ပါ့မယ် 😄။

## Data structures ဆိုတာဘာလဲ

Wikipeda မှာတော့ [Data Structure](https://en.wikipedia.org/wiki/Data_structure) ဆိုတာ Data တွေကို Store (သိမ်းဆည်းဖို့) နှင့် efficiently access/modification လုပ်နိုင်တဲ့ Data Organization တစ်ခုဖြစ်တယ်လို့မှတ်သားရပါတယ် (ဘာသာပြန်တာမှားကောင်းမှားနိုင်လို့ကိုယ်ပိုင် Wikipedia မှာရှဖွေဖတ်ရှုစေချင်ပါတယ်)။

ကျွန်တော်တို့ Data တွေကို နည်းမျိုးစုံနှင့်ဖော်ပြနိုင်တယ်။ ဒါပေမယ့် ဒီ data ကဘာလဲ အဲ့ဒါကိုဘယ်နေရာအတွက်သုံးမှာလဲပေါ်မူတည်ပြီးတော့ ဘယ်လို data strucutre ကိုအသုံးပြုမလဲဆိုတာကိုဆုံးဖြတ်ရပါ့မယ်။ Data Strucutre တွေမှာလည်းသူ့အားသာတဲ့အပိုင်းအားနည်းတဲ့အပိုင်းရှိတာမလို့ ကိုယ်အသုံးပြုလိုတဲ့အပေါ်မူတည်ပြီးအသင့်တော်ဆုံး data structure ကိုယူသုံးရပါ့မယ်။

အဲ့ဒီ့အားသာတဲ့အားနည်းချက်တွေကိုနားလည်ဖို့ရာအတွက် algorithms အကြောင်းနည်းနည်းပြောလိုက်ရအောင်။

### Algorithms

ပထမဆုံ' Algorithm ဆိုတာဘာလဲကစမယ်။ Algorithm ဆိုတာ ဒါပြီးရင် ဒါလုပ် ဒါပြီးရင် ဒါလုပ်ဆိုတဲ့ sets of operations တွေကိုထွင်ပြီးခေါ်တာပါတဲ့ :D။

Data structures နှင့် Algoritham တွေဘယ်လိုစပ်ဆက်နေလဲဆိုလျှင် Data structres တွေကို algorithm တွေနှင့်တည်ဆောက်ထားတာဖြစ်ပြီးတော့ algoritham တွေကို data structure တွေနှင့်တည်ဆောက်ထားတာဖြစ်ပါတယ်။

ဘယ်လို Task တစ်ခုပေးလိုက်ပေးလိုက် အဲ့ဒါကိုဖြေရှင်းဖို့ မြောက်များစွာသောနည်းတွေရှိပါတယ်။ လူတွေက ယေဘူယျ (ပုံမှန်အသုံးလိုတဲ့) task တစ်ခုပေးလိုက်တယ်ဆိုလျှင် တစ်ယောက်တစ်မျိုးစီ အဲ့ task ကိုဖြေရှင်းဖို့နည်းတွေထွက်လာပါတယ်။

ဥပမာ၊ unsorted items တွေကို sort လုပ်ဖို့ရာအတွက် algorithams တွေမှနည်းတာမဟုတ်ဘူး... အောက်က sorting algoritham တစ်ချို့ကိုကြည့်လိုက်ရအောင်... 

    Insertion Sort, Selection Sort, Merge Sort, Bubble Sort, Heap Sort,
    Quick Sort, Shell Sort, Timsort, Bucket Sort, Radix Sort, ...

ဒီ sorting နည်းတွေထဲမှာဆိုလျှင်တစ်ချို့ algoritham တွေက တစ်ချို့ algoritham တွေထက်ပိုမြန်တယ်။ တစ်ချို့ algorithm က memory အသုံးပြုမှုနည်းတယ်။ တစ်ချို့ algorithm ကလွယ်လွယ်ကူကူ implement လုပ်နိုင်တယ်။ တစ်ချို့က dataset ပေါ်မူတည်ပြီးတော့ assumptions လုပ်ထားတယ်။

ဒီ algorithms တွေမှာတစ်ခုကတစ်ခုထက် တစ်ချို့အရာတွေမှာပိုကောင်းတယ်။ ဒါကြောင့် ဒီ algorithm တွေကိုကိုယ့်လိုအပ်ချက်ပေါ်မူတည်ပြီးဘယ် algorithm ကိုသုံးရမလဲဆိုပြီးဆုံးဖြတ်ဖို့ရာအတွက် ဒီ algoritham တွေကိုတိုင်းတာဖို့နည်းတစ်ခုလိုတယ်။ algorithms တွေရဲ့ ပျမ်းမျှနှင့် အဆိုးဆုံးအခြေအနေ စွမ်းဆောင်ရည်တွေကိုတိုင်းတာဖို့ရာအတွက် "Big-O" လို့ခေါ်တဲ့တိုင်းတာမှုကိုသုံတယ်။

အခုအောက်မှာ Big O Notation အကြောင်းနည်းနည်းထက်ရှင်းပြမယ်...

#### Big-O Notation
